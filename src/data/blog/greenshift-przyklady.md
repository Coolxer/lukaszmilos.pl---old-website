---
slug: greenshift-ciekawe-funkcje-i-przyklady

meta:
  title: Greenshift –  kilka funkcji, które robią różnicę
  description: Poznaj praktyczne zastosowania Greenshift – pagebuildera dla WordPressa. System klas, animacje, stylebook i wiele więcej
heading: Greenshift – niedoceniany kombajn do WordPressa. Przegląd funkcji, które robią różnicę
leading: W ostatnim projekcie miałem okazję intensywniej pracować z pagebuilderem Greenshift w ramach WordPressa. Mimo że to narzędzie staje się coraz popularniejsze, wciąż jest niedoceniane – szczególnie w porównaniu do innych jak Spectra czy Kadence. A szkoda. Bo oferuje rzeczy, których w standardzie próżno szukać gdzie indziej.
subheading: Na co warto zwrócić uwagę?
image:
  alt: funkcje greenshifta w wordpressie
  src: greenshift-funkcje.webp
categories:
  - www
date: 2025-04-10
relatedPosts:
  - jak-relume-pomaga-w-projektowaniu-stron-www
  - jak-wybrac-technologie-dla-strony-internetowej
video: https://www.youtube.com/embed/md8JPDafMGg?si=LaRiORfbSKiRcp0O
---

## 1. System klas – stylowanie z głową

Jedną z najbardziej przydatnych funkcji jest **system klas**. Dzięki niemu mogę:

- definiować **dowolną liczbę stylów przycisków** – np. primary, secondary, tertiary, quaternary,
- nadawać style nagłówkom bez naruszania **poprawnej semantyki** (np. H2 z wyglądem H5),
- ustawiać **równe odstępy i spójne zaokrąglenia** w sekcjach i obrazach – dzięki wspólnym klasom stylów.

Co ważne: **wszystko można "wyklikać"** – bez grzebania w CSS-ach, bez schowanych opcji za zakładką „Zaawansowane”.

Greenshift stosuje nowoczesne i znane z programowania podejście - daje możliwość wykorzystania klas, a nie tylko atrybutów. To usprawnia pracę i ułatwia utrzymanie i zmiany.

## 2. Animacje bez kodowania

Kolejna mocna strona Greenshift to **łatwe animacje**.  
Zaznaczasz element, wybierasz efekt (np. `fade-in`), ustawiasz czas, opóźnienie i gotowe.

Ciekawa opcja to np. **Animate On Child** – idealna do list z ikonami, gdzie każdy element animuje się jeden po drugim. Wszystko płynnie, przyjemnie, bez kombinowania z JS.

Już w darmowej wersji są bardzo duże możliwości. Animacje też są bardzo lekkie i nie opóźniają działania strony.

## 3. Style Book i zmienne

Greenshift pozwala zdefiniować własny **Style Book** – czyli zestaw domyślnych stylów dla:

- nagłówków,
- paragrafów,
- przycisków,
- kolorów i zmiennych (np. marginesy, paddingi, kolory),
- i wiele innych.

To idealne rozwiązanie, gdy zależy nam na **spójności projektu** i łatwości wprowadzania zmian.

## 4. Custom CSS i niestandardowe efekty

Jeśli chcesz się pobawić, Greenshift pozwala też na **własny CSS**, gdy czegoś Ci brakuje w interfejsie, chociaż o to bardzo ciężko, bo greenshift jest naprawdę zaawansowany, ale jednocześnie prosty w użytkowaniu.

Ostatnio miałem jednak problem z marquee - greenshift ma taki komponent, ale narazie oparty o przestarzały element <marqueee>. Dzięki custom css udało się go odtworzyć w prawidłowej formie.

## 5. Reużywalne komponenty (template parts)

Na koniec coś, co oszczędza masę czasu: **powtarzalne sekcje**, które tworzysz raz i używasz wielokrotnie.

Przykłady? Formularz kontaktowy, sekcja z opiniami czy karty usług.

To nie tylko łatwość kopiowania, odtworzenia, ale też łatwość zmian i utrzymania spójności.

Zmiana w jednym miejscu = zmiana wszędzie.

---

## Podsumowanie

Greenshift to świetne narzędzie dla każdego, kto:

- pracuje na WordPressie,
- chce więcej niż oferuje Gutenberg,
- nie chce pisać kodu, ale potrzebuje **elastyczności, semantyki i stylu**.

To coś więcej niż typowy pagebuilder. Działa szybko, logicznie, daje efekty i można go spokojnie polecić nawet technicznym użytkownikom. Jeśli stawiasz na wordpressa, to warto wybrać greenshift.

---

**Chcesz poznać więcej takich narzędzi lub potrzebujesz pomocy z konfiguracją? Odezwij się.**
